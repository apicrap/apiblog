---
time: 22.05.2023 15:05
author: apicrap
title:  "Milleks üldse mesilasi pidada?"
human_generated: 100%
ai_generated: 0%
categories: mesilased
tags:
picture_date1: 22.05.2023
picture_date2: 22.05.2023
---
<figure>
<img alt="Mesilane enelase õiel" src="{{site.baseurl}}assets/images/mesilane1.webp" title="Mesilane enelase õiel" class="post-image-regular" width="728" height="410" />
<figcaption>Mesilane enelase õiel&#8194;Autor: apicrap {{page.picture_date1}}</figcaption>
</figure>

Kas poleks mitte silmapaistev kui saad üks hetk, kes teab mis põhjustel sa sinna sattunud oled, seltskonnas uhkeldada sellega, et sinu lemmikloomal on 3 paari jalgu ja ta oskab lennata ja, et tegelikkuses on neid lemmikuid sul kümneid kuni sadu tuhandeid. Tähelepanu ning küsivad silmapaarid on garanteeritud.<br>

Vaatamata suurele hulgale isenditele on minu meelest mesilased palju lihtsamini peetavad, kui muud koduloomad. Algajana põhineb see arvamus alles esialgsetel tähelepanekutel, eks tõde selgub tulevikus. Kuid siiski, mesilindudega ei pea sa jalutamas käima, loomulikult võib seda proovida, kui sul õnnestub mõni jalutusrihma otsa saada, aga üldiselt pole nad selleks disainitud. Mesilasema aretajatele mõtteainest. Aega-ajalt peab neile süüa andma, kuid suure osa sellest suudavad nad ka ise hankida. Arsti juures ei pea nendega ka üldiselt käima. Mõningad pahalased küll kipuvad mesilasi tülitama, kuid õigete võtete kasutamisel saab seda kontrolli all hoida. Tavaliselt saavad nad päevad läbi õues ise hakkama. Sinu rolliks on neid imetleda, pakkuda ulualust ning kord-paar nädalas neile tuppa vaadata, ega seal suurt segadust ei ole ning veenduda kas neil ikka ruumi jagub.<br>

Okei, tegelikult on see kõik kordades nüansirikkam, kuid miski ei ületa boonuseid, mis mesilaste pidamisega kaasnevad. Olgu selleks siis meeldivad aroomid vastukaaluks toas lebavale kassi liivakastile, ning meelehea kogutud mee näol. Lisaks on mesilastest palju kasu taimede tolmeldamisel, misläbi tõuseb erinevate viljade saagikus ning säilib elurikkus.<br>
Kas mõnel teisel koduloomal on veel nii palju häid omadusi?  Mulle hetkel ei meenu.<br>
<figure>
<img alt="Mesilane enelase õisikul" src="{{site.baseurl}}assets/images/mesilane2.webp" title="Mesilane enelase õisikul" class="post-image-regular" width="728" height="410" />
<figcaption>Mesilane enelase õisikul&#8194;Autor: apicrap {{page.picture_date2}}</figcaption>
</figure>
Järgmises postituses vaatame lähemalt, kes need mesilased täpsemalt on. Mis on nende elutegevuse moto ning millised on nende eluaseme sisustamise võimalused.<br>
